---
title: "Charlie Kirk was een zegen voor de jeugd"
date: 2025-09-18T19:00:21+02:00
categories: 
  - "blog"
tags:
  #- "theologie"
  - "vrijheid"
  - "politiek"
  #- "liturgie"
  #- "traditie"
  #- "biecht"
  - "ethiek"
  #- "aanbidding"
  #- "sacramenten"
  - "paus"
  #- "vlaanderen"
  - "opvoeding"
  #- "verbeelding"
  - "gebed"
  #- "boeken"
  #- "films"
  #- "bijbel"
  - "woke"
  #- "antwerpen"
  #- "publicaties"
  #- "kerstmis"
  #- "pasen"
  #- "kerkleer"
  #- "onderwijs"
  #- "islam"
  - "leven"
  #- "synode"
coverImage: "Charlie_Kirk_April_2024.jpg"
---

{{% marginnote %}}
<a href="https://commons.wikimedia.org/wiki/File:Charlie_Kirk_April_2024.jpg" target="_blank">copyright</a>
{{% /marginnote %}}
Ik heb de afgelopen week nog wat filmpjes bekeken van Charlie Kirk en ben hem meer en meer beginnen waarderen. Volgens de media was hij een racist, misogynist, nationalist, transfobist, creationist en dat allemaal dan nog ["extreem"](https://doorbraak.be/wanneer-is-conservatief-en-christelijk-ook-extreem#Echobox=1758088556) ook. Eerst dacht ik dat het allemaal gelogen was, maar wat blijkt: met verwrongen linkse hersenspinsels als uitgangspunt, is elk epitheton helemaal correct! Vind je een traditioneel gezin superieur aan andere gezinsvormen? Dat is misogyn! Vind je gendertransitie een kinderbeulenpraktijk? Dat is transfoob! Vind je dat onderscheid van mensen op basis van 'ras' verdeling veroorzaakt? Dat is (tegenwoordig) racistisch! Vind je dat ongecontroleerde immigratie wel eens een probleem zou kunnen worden? Dan ben je (white-)nationalist! Eigenlijk heel handig dat je zo'n vruchtbare mensvisie kan samenvatten in een handvol scheldwoorden, die ik stuk voor stuk mezelf als geuzennaam zou willen eigen maken!

Charlie Kirk legde niet alleen de vinger op de zere plek in onze samenleving, het [nihilisme](https://spectator.org/charlie-kirks-assassination-exposes-a-generation-in-crisis/) dat onder de jeugd hoogtij viert, hij deed er ook alles aan om de wonde te helen, de weg wijzend naar een Waarheid die mensen verbindt en een doel verschaft in het leven. In de impact die Kirk had op jongeren, herken ik zoveel dat ook vanuit katholieke pedagogiek waardering verdient. In de beste ignatiaanse traditie van [uitmuntendheid](https://platform-ignatiaanse-spiritualiteit.org/cardoner/magis-ignatiaanse-uitmuntendheid-en-opvoeding/), bemoedigt hij zijn—soms vertwijfelde—debatpartners telkens weer dat ze, vanuit welke positie ook, van hun leven iets moois kunnen maken—als ze in hun keuzes vertrouwen op God.

Als ik de getuigenissen zie van zoveel jongeren die door hem begeesterd werden, kan ik daarin alleen maar herkennen dat hij die jongeren in feite een [Vormsel](https://gelovenleren.net/blog/gevormd/) gaf, niet sacramenteel, maar even werkelijk. Zij werden zich door hun interactie met hem in het debat, bewust van de gaven van de Heilige Geest: wijsheid, verstand, raad, sterkte, wetenschap, godsvrucht en ontzag voor de Heer. Onderaan dit artikel voeg ik toe hoe paus Franciscus de zeven gaven van de Heilige Geest definieerde, bepaal zelf maar of Kirk die in zich had en trachtte over te dragen op de jongeren met wie hij in debat ging of die zich engageerde in zijn beweging *Turning Point USA*. Als Kirk een catechist was, zou ik hem met plezier mijn kinderen toevertrouwd hebben.

{{< tweet 1967364355592167434 >}}

Vanuit katholieke hoek is het verrassend stil, of misschien ervaar ik dat zo omdat ikzelf zo bewogen ben. Paus Leo [bidt](https://x.com/poperespecter1/status/1968039298701332835) voor Charlie Kirk en zijn gezin en uit zijn bezorgdheid over politiek geweld. Zo doen ook tal van bisschoppen. Geen woord van appreciatie echter voor het werk dat Kirk verrichte of bevestiging van zijn religieuze of maatschappelijke standpunten. Mgr. Robert Barron pleegt een [lovend *in memoriam*](https://firstthings.com/he-died-with-a-microphone-in-his-hand/), echter alleen ingaand op de *methode* van Kirk (die volgens Barron in de voetsporen treedt van de grote filosofen en theologen van de Westerse cultuur), maar niet op de *inhoud* van zijn standpunten. Kardinaal Müller steekt wel [volop de loftrompet](https://dianemontagna.substack.com/p/interview-cardinal-muller-on-charlie) over Kirks standpunten, maar diens stem wordt buiten het traditionalistische kamp niet gehoord. Een gemiste oecumenische kans, want ik heb een stil vermoeden dat de protestantse Kirk voor het geloof van *katholieke* jongeren gedurende het laatste decennium, op zijn eentje minstens zoveel betekend heeft als alle catecheseprogramma's ingericht door de Kerk samen.

**[UPDATE 19 september] Blijkbaar is er toch meer waardering vanuit katholieke hoek dan ik initieel dacht. Hier is een tv-optreden van kardinaal Dolan:**

{{< tweet 1969034310083551653 >}}

Het meest hou ik van zijn campusdebatten, ik zal hieronder een reeks links naar *'best-of'*-compilaties zetten. Ik kijk met bewondering naar de debatcultuur die er heerst. Niet alleen Kirk, maar ook de jongeren getuigen van respect voor de botsende ideeën, zonder scheldpartijen of persoonlijke aanvallen. Zij die in de rij stonden om Kirk met het zwaard van het woord uit te dagen, zijn niet degenen die overgaan tot fysiek geweld. Ze getuigen van moed, als ze strijdvaardig hun mening verdedigen, maar even goed als ze hun eigen kwetsbaarheid tonen. Het is degene die bang is van de waarheid, die tot geweld overgaat.

[Ultimate Charlie Kirk Best Debate Moments Montage](https://www.youtube.com/watch?v=qne90_m443E), [Charlie Kirk’s Most SAVAGE Campus Moments of Spring 2025](https://www.youtube.com/watch?v=2RlFGp36fLg), [Charlie Kirk’s Most SAVAGE Campus Moments of Spring 2025](https://www.youtube.com/watch?v=2RlFGp36fLg), [Charlie Kirk's Most VIRAL DEBATES of 2024](https://www.youtube.com/watch?v=5CkqAfxCHgo), [The Best Charlie Kirk Moments](https://www.youtube.com/shorts/EPWDQxWG5dI), [Bekijk Charlie Kirks beste debatmomenten](https://www.youtube.com/watch?v=0D_fa2hy3OU)

Het treft me hoe Kirk tracht Jezus na te bootsen. Christus was in zijn aardse rondgang ook een man van tegenspraak, die veel volk trok en graag met zijn publiek in debat ging. Van Jezus houden we vooral de parabels over, een genre waarop ik Kirk nog niet betrapte, maar ook concrete discussies van man tot man, waarbij het Hem in het geval van de farizeeën niet altijd lukte volledig het geduld te bewaren (waarop ik Kirk *ook* nog niet betrapte). Kirk liet zich associëren met de politieke campagne van Donald Trump, wat hem misschien nog wel het meest wordt kwaadgenomen in de MSM, maar—laat ons eerlijk zijn—ook in Christus' openbaar leven speelt een associatie met politiek (anti-Romeins) activisime, die Hij echter meermaals van zich tracht af te schudden. De keuze die Kirk niet zelf maakte, maar die hem helemaal in Jezus' voetsporen plaatst, is te worden vermoord omwille van woorden die hij heeft gesproken, omdat die het heersende *narratief* weerleggen. Jammer dat de katholieke kerk in de canonisatie nog steeds het *extra ecclesia nulla salus* honoreert, want anders zou Kirk zeker en vast een goeie kandidaat zijn voor heiligverklaring en opname in het martyrologium.

Ik durf alvast op zijn voorspraak bidden dat ook in ons land het vrije debat meer ademruimte krijgt en dat onze jeugd eerlijk en zonder dogma's op zoek mag gaan naar de morele waarheid in al hun levensvragen, dat ze groeit in liefde voor ons volk, voor hun gezinnen en voor God.

&#x2013;

De zeven gaven van de Heilige Geest (paus Franciscus)

-   En dit is precies de <span style="text-decoration: underline;">wijsheid</span>: het is de genade om de wereld, de situaties, de omstandigheden, de problemen, alles met de ogen van God kunnen zien. Dat is de wijsheid. Soms zien we de dingen volgens onze voorkeur of volgens de staat van ons hart, met liefde of met haat, met na-ijver… Neen, dat is het oog van God niet. De wijsheid is wat de Heilige Geest in ons bewerkt zodat we alle dingen met de ogen van God zien.
-   Dat is wat de Heilige Geest met ons doet: Hij opent onze geest, om beter te verstaan, om beter de dingen van God te verstaan, de menselijke dingen, de situaties, alle dingen. De gave van <span style="text-decoration: underline;">inzicht</span> is belangrijk voor ons christelijk leven. Vragen we aan de Heer dat Hij ze ons schenkt, dat Hij ons allen de gave schenkt om de dingen die gebeuren te verstaan, te verstaan zoals Hij en om vooral het Woord van God in het Evangelie te verstaan.
-   De wezenlijke voorwaarde om deze gave te bewaren is het gebed. Tot de Heer bidden: “Heer, help me, geef me raad, wat moet ik nu doen?”. Door echt gebed scheppen we de ruimte waarin de Geest kan komen om ons op dat ogenblik te helpen, ons <span style="text-decoration: underline;">raad</span> te geven over wat we moeten doen. Nooit het gebed vergeten! Nooit! Niemand, niemand ziet het wanneer we in de bus, op straat bidden: we bidden in stilte, met het hart.
-   Jezus zelf leert aan zijn leerlingen dat de zaaier overvloedig het zaad van zijn Woord uitstrooit. Het zaad stuit dikwijls op de dorheid van ons hart en, als het wordt opgenomen, dreigt het onvruchtbaar te blijven. Met de gave van <span style="text-decoration: underline;">sterkte</span> maakt de Heilige Geest de grond van ons hart vrij van loomheid, van onzekerheden en van alle angsten die het kunnen remmen, zodanig dat het Woord van de Heer op waarachtige en vreugdevolle manier in praktijk wordt gebracht.
-   God zegt na de schepping van de mens niet: “Hij zag dat het goed was”, maar dat het “zeer goed” was. In de ogen van God zijn wij het mooiste, het grootste en het beste van heel de schepping, zelfs de engelen komen na ons. De gave van <span style="text-decoration: underline;">kennis</span> brengt ons tot diepe overeenstemming met de Schepper. Vanuit dit gezichtspunt kunnen we vatten dat man en vrouw het toppunt van de schepping zijn, als de voltooiing van een plan van liefde dat in elk van ons geprent is.
-   <span style="text-decoration: underline;">Vroomheid</span> is onze vriendschap met God, door Jezus geschonken, die ons leven verandert in enthousiasme en vreugde. Wanneer de Heilige Geest ons de aanwezigheid van de Heer en zijn liefde voor ons doet waarnemen, zet Hij ons op natuurlijker wijze aan tot bidden en vieren. Vroomheid is synoniem van waarachtige godsdienstzin, van kinderlijk vertrouwen in God, van dat vermogen om tot Hem te bidden met eenvoud en liefde, eigen aan personen met een nederig hart.
-   <span style="text-decoration: underline;">Ontzag voor God</span> is overgave aan de goedheid van onze Vader die ons bijzonder liefheeft. Wanneer de Heilige Geest in ons komt wonen, stort Hij troost en vrede in ons en brengt ons ertoe ons te voelen zoals we zijn, dat wil zeggen: klein, met de houding – door Jezus in het Evangelie sterk aanbevolen – van iemand die al zijn zorgen en verwachtingen aan God toevertrouwt en zich geborgen weet en gesteund door zijn warmte en bescherming, precies zoals een kindje met zijn papa!

