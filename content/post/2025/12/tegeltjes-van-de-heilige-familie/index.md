---
title: "Tegeltjes van de Heilige Familie"
date: 2025-12-28T20:09:15+01:00
categories: 
  - "blog"
tags:
  #- "theologie"
  #- "vrijheid"
  #- "politiek"
  #- "liturgie"
  #- "traditie"
  #- "biecht"
  - "ethiek"
  #- "aanbidding"
  #- "sacramenten"
  #- "paus"
  #- "vlaanderen"
  - "opvoeding"
  #- "verbeelding"
  #- "gebed"
  #- "boeken"
  #- "films"
  - "bijbel"
  #- "woke"
  #- "antwerpen"
  #- "publicaties"
  #- "kerstmis"
  #- "pasen"
  #- "kerkleer"
  #- "onderwijs"
  #- "islam"
  - "leven"
  #- "synode"
coverImage: "tegeltjes.png"
---

De eerste en tweede lezing van het feest van de Heilig Familie, zou ik zo als tegeltjes willen ophangen doorheen het hele huis.

Dat zou er dan zo ongeveer uitzien:

{{<figure src="images/tegeltjes.png" >}}

In zijn [homilie](https://www.youtube.com/live/Z3OgyPQJZkQ?si=K3zNFR3k1ATxP7mk&t=1210) noemde onze pastoor deze wijsheden "geen ideaal voor perfecte gezinnen, maar een geneesmiddel voor *echte* gezinnen". Beter dan die te bewaren in een boek ergens in de boekenkast, is ze op te hangen aan de muur, zodat ze direct beschikbaar zijn op het moment waarop je ze nodig hebt en er dagelijks een preventieve dosis van kan opnemen.

Het feest van vandaag verwijst rechtstreeks naar het vierde van Gods tien geboden: "Eert uw vader en uw moeder", maar zeker ook het zesde en het negende. Als eerste van de concentrische cirkels die de gemeenschap van mensen uitmaken, vervullen deze lezingen ook volledig het dubbelgebod van Jezus: bemin God boven alles en uw naaste als uzelf. Het gezin—of juister gesteld, de gemeenschap van echtgenoten, kinderen, broers en zussen, ouders en grootouders—is de oefenplaats van het christelijk leven. Een soldaat die op het oefenterrein faalt, kan op het front niks gaan doen, want die brengt zichzelf en zijn medesoldaten in gevaar. Hetzelfde geldt voor de christen.

Hier zijn de twee lezingen, netjes verknipt tot tegeltjeswijsheden (mits minimale tekstuele aanpassingen). Als je een tegeltje wil om af te drukken en in te kaderen, vraag je dat gewoon aan chatgpt, die doet dat heel netjes.

-   Wie zijn vader eert, bidt voor zijn zonden en zal zich ervan onthouden, en hij zal worden verhoord in zijn dagelijks gebed. (Sir. 3)
-   Als iemand die schatten verzamelt, is hij die zijn moeder eert. (Sir. 3)
-   Wie zijn vader eert, beleeft vreugde aan zijn kinderen, en wanneer hij bidt, wordt hij verhoord. (Sir. 3)
-   Wie zijn vader eert, zal een lang leven genieten en wie zijn vader gehoorzaamt, verkwikt het hart van zijn moeder. (Sir. 3)
-   Kind, draag zorg voor uw vader op zijn oude dag en doe hem geen verdriet zolang hij leeft. (Sir. 3)
-   Kind, als uw vaders verstand achteruit gaat, vergeef hem dan. (Sir. 3)
-   Kind, veracht uw vader niet, gij die nog in volle kracht zijt. (Sir. 3)
-   Kind, medelijden met uw vader zal niet worden vergeten. Anders dan de zonden, bouwt zij uw huis op. (Sir. 3)
-   Bekleedt u, als Gods heilige en geliefde uitverkorenen, met tedere ontferming, mildheid, deemoed, zachtmoedigheid en geduld, elkaar verdragend en elkaar vergevend, wanneer de een de ander iets te verwijten heeft. (Kol. 3)
-   Zoals de Heer u vergeven heeft, zo moet ook gij vergeven. (Kol. 3)
-   Bekleedt u bovenalles met de liefde als de band van de volmaaktheid. (Kol. 3)
-   Laat de vrede van Christus heersen in uw hart; daartoe immers zijt gij in één lichaam geroepen. (Kol. 3)
-   Weest dankbaar. (Kol. 3)
-   Laat het woord van Christus in volle rijkdom onder u wonen, wanneer gij elkaar leert en vermaant in alle wijsheid, en wanneer gij met psalmen, hymnen en geestelijke liederen vol dankbaarheid in uw hart zingt voor God. (Kol. 3)
-   Al wat gij doet in woord of werk, doet alles in de naam van Jezus de Heer, God de Vader dankend door Hem. (Kol. 3)
-   Vrouwen, weest uw man onderdanig, zoals het betaamt in de Heer. (Kol. 3)
-   Mannen, hebt uw vrouw lief en weest niet bitter tegen haar. (Kol. 3)
-   Kinderen, gehoorzaamt uw ouders in alles, want dit is welgevallig in de Heer. (Kol. 3)
-   Vaders, tergt uw kinderen niet, opdat zij de moed niet verliezen. (Kol. 3)

