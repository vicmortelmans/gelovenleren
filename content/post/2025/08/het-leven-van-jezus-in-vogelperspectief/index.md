---
title: "Het leven van Jezus in vogelperspectief"
date: 2025-08-03T20:03:03+02:00
categories: 
  - "blog"
tags:
  - "theologie"
  #- "vrijheid"
  #- "politiek"
  #- "liturgie"
  #- "traditie"
  #- "biecht"
  #- "ethiek"
  #- "aanbidding"
  #- "sacramenten"
  - "paus"
  #- "vlaanderen"
  - "opvoeding"
  #- "verbeelding"
  #- "gebed"
  #- "boeken"
  #- "films"
  - "bijbel"
  #- "woke"
  #- "antwerpen"
  - "publicaties"
  #- "kerstmis"
  #- "pasen"
  #- "kerkleer"
  - "onderwijs"
  #- "islam"
  #- "leven"
  #- "synode"
coverImage: "birds-eye-view-of-the-life-of-christ-small.jpg"
---

Over infografieken schreef ik vroeger regelmatig [op dit blog](https://gelovenleren.net/blog/katholieke-infografieken/), en soms maakte ik er zelf (na), bijvoorbeeld [Gods Scheppingsplan](https://gelovenleren.net/page/gods-scheppingsplan/) of het [Periodiek Systeem van de Bijbel](https://gelovenleren.net/blog/katholiek-periodiek-systeem-van-de-bijbel/). Op Pinterest [verzamelde](https://www.pinterest.com/vicmortelmans/catholic-infographics/) ik katholieke infografieken. Intussen ben ik me meer beginnen uitleven in het programmeren van [katholieke websites](https://gelovenleren.net/page/websites/), maar soms raak ik nog gefascineerd door een infografiek!

Onlangs stootte ik op "Bird's eye View of the Life of Christ", uit de "Earle's Bird's eye-view Series". Deze poster is uitgegeven in 1892 en schematiseert alle gebeurtenissen in het leven van Christus.

{{< figure
  src="images/birds-eye-view-of-the-life-of-christ.png"
  type="full"
  caption="Bird's eye View of the Life of Christ"
  alt="Bird's eye View of the Life of Christ"
 >}}
{{< section "end" >}}

Zo'n infografieken waren toen een genre. ["The HISTOMAP – Four Thousand Years of World History"](https://www.visualcapitalist.com/histomap/) ben je vast wel eens op internet tegengekomen en dateert van 1931. Maar ik vond er nog een veel oudere uit 1871: [Adams Synchronological Chart or Map of History](https://www.worldhistorycharts.com/adams-synchronological-chart-or-map-of-history/). Alleen al de bedenking wat een werk het is zo'n kaart te maken en met de hand te tekenen, doet me duizelen.

Ik heb dus van Christus' levensloop een nederlandstalige versie vervaardigd, digitaal getekend in Inkscape, maar qua layout volledig getrouw aan het origineel uit 1892. De opschriften zijn vertaald naar het Nederlands. De twee kaartjes op de poster, van Palestina en van Jeruzalem, vroegen enige creativiteit: die heb ik vervangen door scans van gelijkaardige kaarten uit een oude gedrukte Canisiusbijbel die ik heb liggen, en aangevuld met annotaties en inkleuringen.

{{< figure
  src="images/birds-eye-view-of-the-life-of-christ-small.jpg"
  type="full"
  caption="Het leven van Jezus in vogelperspectief"
  alt="Het leven van Jezus in vogelperspectief"
 >}}
{{< section "end" >}}

De bedoeling is natuurlijk dat dit project niet alleen voor mijzelf als tijdverdrijf zijn nut heeft (gehad), maar ook voor anderen die om een of andere reden het leven van Christus aan hun muur willen hangen of als didactisch hulpmiddel willen gebruiken. Daarom stel ik het resultaat als volgt graag beschikbaar:

Gratis download van de PDF om zelf af te drukken: <https://storage.googleapis.com/vogelperspectief/birds-eye-view-of-the-life-of-christ.pdf>

Gratis download van de PNG-afbeelding om zelf af te drukken of online te gebruiken: <https://storage.googleapis.com/vogelperspectief/birds-eye-view-of-the-life-of-christ.png>

Gratis download van het SVG-bestand om eventueel nog wijzigingen aan te brengen: <https://storage.googleapis.com/vogelperspectief/birds-eye-view-of-the-life-of-christ.svg>

Bestellen van de infografiek als poster via print-on-demand aan kostprijs: <https://www.peecho.com/print/en/1921719> (richtprijs van €24 exc. btw en verzending voor een print van 75x100cm)

Als uitgeleide loop ik graag vooruit op de reactie die deze grafiek bij historisch-kritische exegeten zal oproepen. Zij huiveren er immers van de evangeliën te benaderen als een historische biografie van Jezus, wat in deze publicatie natuurlijk bij uitstek gebeurt, omdat ze het noodzakelijk achten de teksten te benaderen vanuit hun historische achtergrond. Elke evangelist schrijft voor een eigen publiek en legt eigen klemtonen en maakt eigen interpretaties. Dat onderzoeken is op zich zeker nuttig, maar hun methode is voor gelovigen die meer willen leren over hun geloof, vaak onproductief, omdat ze het verhaal van Christus' leven fragmenteert en abstraheert. Voor een gelovige is het zinvoller een geconsolideerd beeld te krijgen van de God-mens die Christus is en hoe Hij dat tijdens zijn aardse leven heeft vormgegeven, en daarvoor is zo'n schema een bijzonder nuttige handleiding. Met dezelfde insteek publiceerde ik ook de bundel [Toneelbijbel](https://gelovenleren.net/blog/met-de-toneelbijbel-beleef-je-het-evangelie/) (plus [Broodvermenigvuldiginstoneel](https://gelovenleren.net/blog/broodvermenigvuldigingstoneel/) recent toegevoegd). De historisch-kritische exegeten staren zich blind op de verschillen die bestaan tussen de vier evangeliën, terwijl het voor elk van de vier evangelisten juist zaak was hun lezers een volledige levensschets te verschaffen van de Verlosser en zijn Werk. Dat de Bijbel uiteindelijk vier verschillende van zo'n levensschetsen bevat, is louter samenloop van omstandigheden.

Voor katholieke *hard-liners* maak ik graag de kanttekening dat het origine ontwerp van de grafiek is gemaakt door [Rev. Clarence Larkin](https://en.wikipedia.org/wiki/Clarence_Larkin) (1850-1924), een Amerikaanse baptistenpredikant. Deze achtergrond maakt dat zijn selectie van gebeurtenissen uit Jezus' leven of de wijze waarop hij de evangeliën in concordantie plaatst, misschien in sommige punten afwijkt van de lezing van de Schrift volgens de katholieke exegese.

Lezers van dit artikel die het verhaal meer in de diepte willen leren kennen, raad ik in het bijzonder de lectuur aan van de Jezus-trilogie geschreven door Jozef Ratzinger — de publicatie van het derde boek vond, als ik me niet vergis, plaats wanneer hij reeds paus Benedictus XVI was. Ik heb deze boeken jaren geleden gelezen en het zou vast en zeker interessant zijn na te gaan of de chronologie van de grafiek overeenstemt met die uit Benedictus' Jezusboeken&#x2026;

