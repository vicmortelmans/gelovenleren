---
title: "Thomas van Aquino over de godsdienstigheid"
date: 2025-03-30T17:28:00+02:00
categories: 
  - "blog"
tags:
  - "theologie"
  #- "vrijheid"
  #- "politiek"
  #- "liturgie"
  #- "traditie"
  #- "biecht"
  #- "ethiek"
  #- "aanbidding"
  #- "sacramenten"
  #- "paus"
  #- "vlaanderen"
  #- "opvoeding"
  - "verbeelding"
  #- "gebed"
  #- "boeken"
  #- "films"
  #- "bijbel"
  #- "woke"
  - "antwerpen"
  - "publicaties"
  #- "kerstmis"
  #- "pasen"
  - "kerkleer"
  #- "onderwijs"
  - "islam"
  #- "leven"
  #- "synode"
coverImage: "bijgeloof.jpg"
---

Het werk aan de digitalisering van de [Nederlandse vertaling van de *Summa Theologiae*](https://summa.gelovenleren.net/) gaat verder, op het tempo dat de Kerk eigen is, dat wil zeggen: langzaam, maar zeker.

Uit de *Secunda Secundae* zijn nu *quaestiones* 80 tot 100 beschikbaar, die handelen over de godsdienstigheid. In Thomas' tijd had men blijkbaar te kampen met een **teveel** aan godsdienstigheid, die zich uitte in allerlei vormen van bijgeloof. Niet bijster relevant dus in onze tijd, die eerder lijdt aan een **tekort** aan godsdienstigheid, ook in het hart van de Kerk, waar het nog steeds *bon ton* is om zich vanuit een elitair intellectualisme stammend uit de jaren '60, neerbuigend uit te laten tegenover elke religieuze uiting van praktische bovennatuurlijkheid, aldus het pad effenend voor religies waar dat aspect er wél nog toe doet.

Wel interessant is om te leren uit de leerstellingen met welke verwonderdheid en verbijstering Thomas' tijdgenoten tegen de wereld aankeken en relaties zochten tussen de grillen van de natuur en die van de zielen, en hoe het katholieke geloof zich daarin een—voor die tijd uiterst rationele—positie moest veroveren, want Sint-Thomas zet duidelijke bakens voor wat we vandaag 'de scheiding tussen geloof en wetenschap' zouden noemen.

Een waarachtig *aggiornamento* voor de Kerk in onze tijd zou er echter in bestaan juist de tegenbeweging in te zetten en het doorgeslagen rationalisme te kruiden met *meer* bovennatuurlijkheid! Eigenlijk zou er nieuwe Thomas moeten opstaan die de *quaestiones* van de hedendaagse kerkelijke onttovering op de korrel neemt.

Laat dit een smeekgebed zijn dat we [volgend weekend](https://gelovenleren.net/blog/studiedag-thomas-van-aquino-op-5-april-2025-in-antwerpen/) (4-6 april 2025) op voorspraak van Sint-Thomas tot God kunnen richten, wanneer zijn relikwie in Antwerpen wordt vereerd.

Dit is een lijst van de nieuwe *quaestiones* op de website van de *Summa Theologiae*:

-   [**Quaestio 80 Over wat deel heeft aan de kracht van de Rechtvaardigheid**](https://summa.gelovenleren.net/liber-3-quaestio-080.html)
-   [**Quaestio 81 Over de Godsdienstigheid**](https://summa.gelovenleren.net/liber-3-quaestio-081.html)
-   [**Quaestio 82 Over de Toewijding**](https://summa.gelovenleren.net/liber-3-quaestio-082.html)
-   [**Quaestio 83 Over het Gebed**](https://summa.gelovenleren.net/liber-3-quaestio-083.html)
-   [**Quaestio 84 Over de Aanbidding**](https://summa.gelovenleren.net/liber-3-quaestio-084.html)
-   [**Quaestio 85 Over de Offers**](https://summa.gelovenleren.net/liber-3-quaestio-085.html)
-   [**Quaestio 86 Over de Wijgeschenken en Eerstelingen Offers**](https://summa.gelovenleren.net/liber-3-quaestio-086.html)
-   [**Quaestio 87 Over de Tienden**](https://summa.gelovenleren.net/liber-3-quaestio-087.html)
-   [**Quaestio 88 Over de Gelofte**](https://summa.gelovenleren.net/liber-3-quaestio-088.html)
-   [**Quaestio 89 Over de Eed**](https://summa.gelovenleren.net/liber-3-quaestio-089.html)
-   [**Quaestio 90 Over het gebruik van Gods naam bij een Bezwering**](https://summa.gelovenleren.net/liber-3-quaestio-090.html)
-   [**Quaestio 91 Over het gebruik van Gods Naam om Hem lovend aan te roepen**](https://summa.gelovenleren.net/liber-3-quaestio-091.html)
-   [**Quaestio 92 Over de Bijgelovigheid**](https://summa.gelovenleren.net/liber-3-quaestio-092.html)
-   [**Quaestio 93 Over het bijgeloof in het op een verkeerde manier dienen van de ware God**](https://summa.gelovenleren.net/liber-3-quaestio-093.html)
-   [**Quaestio 94 Over de Afgoderij**](https://summa.gelovenleren.net/liber-3-quaestio-094.html)
-   [**Quaestio 95 Over het bijgeloof in de Waarzeggerij**](https://summa.gelovenleren.net/liber-3-quaestio-095.html)
-   [**Quaestio 96 Over de bijgelovige gebruiken**](https://summa.gelovenleren.net/liber-3-quaestio-096.html)
-   [**Quaestio 97 Over het op de proef stellen van God**](https://summa.gelovenleren.net/liber-3-quaestio-097.html)
-   [**Quaestio 98 Over de Meineed**](https://summa.gelovenleren.net/liber-3-quaestio-098.html)
-   [**Quaestio 99 Over de Heiligschennis**](https://summa.gelovenleren.net/liber-3-quaestio-099.html)
-   [**Quaestio 100 Over de Simonie**](https://summa.gelovenleren.net/liber-3-quaestio-100.html)

Mocht een lezer zich geroepen voelen mee bij te dragen tot de verdere publicatie van dit werk, kan die zich aanmelden via het emailadres dat is vermeld op de [website](https://summa.gelovenleren.net/about.html).

