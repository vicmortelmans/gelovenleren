---
title: "Twitteren met God"
date: "2014-12-02"
categories: 
  - "blog"
tags: 
  - "paus"
coverImage: "logo.png"
---

Vanmiddag was ik door de artikelen aan het browsen die mijn nieuwslezer weeral verzameld had gedurende de laatste uren, en daar viel mijn oog op iets dat ging over 'twitteren met God'… ik had even geen verbinding, dus ik maakte een bladwijzer om het later te lezen. Maar in mijn gedachten was ik al aan het fantaseren: wat zou dat kunnen zijn, twitteren met God? Ik zag al voor mij een [gerobotiseerd](http://en.wikipedia.org/wiki/ELIZA) Twitteraccount dat door middel van een soort van artificiële intelligentie zinvolle quotes uit de Bijbel twittert als antwoord op berichten die worden toegezonden. Dat zou nog een mooi idee zijn, want zelfs een [willekeurig bijbelvers](https://www.google.be/search?sourceid=chrome-psyapi2&ion=1&espv=2&es_th=1&ie=UTF-8&q=random%20bible%20verse) kan vaak inspiratie bevatten om een kleine of grote levensvraag te beantwoorden, dus met een beetje logica erachter en de hulp van de Heilige Geest, kan dat alleen maar verbeteren! Tot zover mijn verbeelding...

[![Tweeting with God](images/logo.png)](http://www.tweetingwithgod.com/) Tweeting with God

Lectuur van het artikel leert dat [Twitteren met God](http://www.tweetingwithgod.com/nl) een catecheseboek is, uitgebreid met een website en een app, die bovendien een praktische verzameling van persoonlijke en liturgische gebeden bevat. De catechese is opgebouwd rond 250 geloofsvragen die accuraat, recht in de leer, begrijpelijk en beknopt worden beantwoord, en telkens een samenvatting krijgen in twitterformaat (= maximaal 140 letters lang). Daarmee zet het zich in de voetsporen van het [Compendium van de Catechismus van de Katholieke Kerk](http://rkdocumenten.nl/rkdocs/index.php?mi=600&doc=663) en de [YouCat](http://rkdocumenten.nl/rkdocs/index.php?mi=600&doc=4005).

[![Een dikke proficiat aan het team van "Twitteren met God"!!](images/team.jpg?w=300)](https://twitter.com/TweetingwGOD) Een dikke proficiat aan het team van "Twitteren met God"!!

Bijzonder is dat dit project, uitgebracht in Nederlands, Engels en Pools, getrokken wordt door een Nederlandse priester, [Michel Remery](https://twitter.com/FrMichelRemery), en een groep van vrijwilligers. Remery werd tien jaar geleden tot priester gewijd en is momenteel actief bij de Raad van Europese Bisschoppenconferenties (CCEE).

De app en de website vindt u op de vaste rubrieken van deze blog, en het boek kan u [op internet bestellen](https://www.tweetingwithgod.com/en/content/order-your-own-copy-book).

## WEBSITE

[**Twitteren met God** Catechese, gebeden, missaal](http://www.tweetingwithgod.com/nl)



## APP

[**Twitteren met God (Android)** Catechese, gebeden en missaal](https://play.google.com/store/apps/details?id=com.twg.app)

[**Twitteren met God (iOS)** Catechese, gebeden en missaal](https://itunes.apple.com/nl/app/tweeting-with-god/id939530303?mt=8&uo=4)
