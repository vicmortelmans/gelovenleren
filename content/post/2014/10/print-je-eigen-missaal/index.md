---
title: "Print je eigen missaal"
date: "2014-10-17"
categories: 
  - "blog"
tags: 
  - "publicaties"
coverImage: "printmissaal1.png"
---

[![print-missaal](/wp-content/uploads/2014/12/printmissaal1.png?w=277)](/katholieke-printerboekjes/)De website heeft er weer een nieuwe rubriek bij: [Katholieke Printerboekjes](/katholieke-printerboekjes/). Op die pagina vind je een verzameling van PDF-bestanden waarmee je gemakkelijk zelf een boekje kan afdrukken. Je vindt er onder meer de edities van het Missaal voor zon- en feestdagen van [missale.net](http://www.missale.net/nl), een gebedenboekje met gebeden voor het slapengaan en een gebedenboekje met gebeden van de zalige priester Edward Poppe, de toneelstukken van het geboorteverhaal en van de synopsis van het lijdensverhaal.

Omdat ik nu recent zelf heb geïnvesteerd in een nieuwe kleurenprinter die tweezijdig kan afdrukken én op A3-formaat, merk ik hoe gemakkelijk het is om thuis te voorzien in drukwerk dat via [print-on-demand](/page/katholieke-printerboekjes/) toch nogal prijzig durft zijn. Er worden om praktische redenen alleen de minder omvangrijke publicaties opgelijst. Voor de hobby-boekbinder zou ik de omvangrijkere publicaties kunnen aanbieden als een PDF die het boek opsplitst in katernen, maar het naaien, lijmen en van een kaft voorzien is toch een redelijk omslachtig werk.
