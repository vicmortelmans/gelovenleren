---
title: "Zesentwintig missaals"
date: "2014-10-09"
categories: 
  - "blog"
tags: 
  - "publicaties"
coverImage: "10_9_1421_333.jpeg"
---

Het menu op deze site heeft een nieuwe optie gekregen: "[Katholiek drukwerk](/page/katholieke-printerboekjes/)". Daar vind je afgeleid drukwerk van enkele internetprojectjes die niet enkel een website of app hebben opgeleverd.

De website [missale.net](http://www.missale.net/nl) bevat voor elke zon- en feestdag een illustrie bij een stukje uit de evangelielezing. Al die illustraties, aangevuld met illustraties bij de vaste gebeden van de mis, zijn gebundeld en kunnen in de vorm van een boekje besteld worden, wat dus een heus missaal voor zon- en feestdagen oplevert!

\[caption id="attachment\_1100" align="aligncenter" width="300"\]![10_9_14, 21_33 (3)](/wp-content/uploads/2014/12/10_9_1421_333.jpeg?w=300) Korrelige foto van een heel fijn afgewerkt boekje, net toegekomen met de post, met dank aan Peecho! Een eerste druk, met een oplage van 1 exemplaar...\[/caption\]

Het drukwerk wordt geproduceerd door [Peecho](https://www.peecho.com/), een 'print-on-demand'-leverancier die volledig online werkt. Dat maakt het voor mij gemakkelijk, want ik hoef me niks aan te trekken van voorraad of distributie. Het bijzondere van zo'n service is ook dat je heel flexibel verschillende varianten van een publicatie kan aanbieden! Niet alleen kan je kiezen of je je boekje geniet wil, met gelijmde rug of met harde kaft, je kan als uitgever je klanten zoveel inhoudelijke varianten aanbieden van een boek aanbieden als je kan bedenken!

\[caption id="attachment\_1096" align="alignright" width="106"\][![Lezingen uit de bijbel voor de rooms-katholieke liturgie in de gewone vorm in het jaar B in de kersttijd (26 bladzijden)](/wp-content/uploads/2014/12/configuration_lectio1969bnativnlpdf1.png?w=106)](http://www.missale.net/print/nl#-scope-lectionary-form-of-season-nativ-cycle--b) Lezingen uit de bijbel voor de rooms-katholieke liturgie in de gewone vorm in het jaar B in de kersttijd (26 bladzijden)\[/caption\]

\[caption id="attachment\_1097" align="alignleft" width="106"\][![Vaste gebeden en lezingen uit de bijbel voor de rooms-katholieke liturgie in de gewone vorm (342 bladzijden)](/wp-content/uploads/2014/12/configuration_ordolectio1969nlpdf1.png?w=106)](http://www.missale.net/print/nl#-scope-lectionary-scope-ordomissae-form-of) Vaste gebeden en lezingen uit de bijbel voor de rooms-katholieke liturgie in de gewone vorm (342 bladzijden)\[/caption\]

Zo is er niet één editie van het missaal dat kan worden besteld; er zijn er maar liefst [26](http://www.missale.net/print/nl)! Je kan een kleine brochure bestellen die [enkel de lezingen voor de Kersttijd in een B-jaar](http://www.missale.net/print/nl#-scope-lectionary-form-of-season-nativ-cycle--b) bevat (26 blz.), of een [volledige missaal](http://www.missale.net/print/nl#-scope-lectionary-scope-ordomissae-form-of) met de lezingen voor het ganse jaar en voor de drie jaarcycli (A, B, C) aangevuld met de vaste gebeden (342 blz.). Alle combinaties zijn mogelijk, zowel voor de [gewone vorm](http://www.missale.net/print/nl#-form-of) van de latijnse ritus ('novus ordo') als voor de [buitengewone vorm](http://www.missale.net/print/nl#-form-eo) ('tridentijnse ritus') en zelfs combinaties van beide!

Conceptueel zie ik dit alles als een 'proof of concept'. Een experiment om te benadrukken dat de verbeeldingskracht van ons geloof een sterke troef is, zonder te moeten overgaan tot fantasie, want alle teksten in de uitgave zijn 100% getrouw aan het romeins missaal en de bijbel. Omdat het een 'proof of concept' is en geen commercieel product, worden er geen rechten geclaimd en wordt er geen aansprakelijkheid aanvaard op de inhoud of op de vorm. De prijs van de artikelen is dan ook louter kostendekkend voor drukwerk en verzending.

Onder het nieuwe menu-item vind je ook het drukwerk dat is opgemaakt voor de websie [Prentencatechismus.org](http://prentencatechismus.org/) en een poster "Het Scheppingsplan".
