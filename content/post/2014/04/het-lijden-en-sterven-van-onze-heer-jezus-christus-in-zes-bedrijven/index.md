---
title: "Het lijden en sterven van onze Heer Jezus Christus in zes bedrijven"
date: "2014-04-01"
categories: 
  - "blog"
tags: 
  - "bijbel"
  - "publicaties"
  - "toneel"
coverImage: "lijdensverhaal-banner.png"
---

Als de evangelisten het lijdensverhaal beschrijven, doen ze dat vol vuur. Ze halen elk de herinneringen naar boven over specifieke details of over personen die er een rol in speelden, [die zij het belangrijkste vinden](http://www.ncregister.com/blog/jimmy-akin/what-did-the-gospel-writers-know/ "What did the Gospel writers know?"). Daarom lijkt het soms alsof er veel tegenstrijdigheden in de evangelies zitten, maar het omgekeerde is waar: in de verscheidenheid van de vertellingen kan je de volle werkelijkheid van het lijdensverhaal ontdekken.

De evangelisten hanteren een dramatische schrijfstijl. Daarmee bedoel ik niet dat ze sensatie zoeken, want zelfs het diepste lijden of de grootste wonderen worden met dezelfde zakelijkheid benaderd. Wel is het verhaal doorspekt met dialogen, zodat het haast een woordelijk verslag lijkt.

Het mag geen wonder heten dat het passiespel in alle tijden populair is: de bijbel nodigt uit om dit verhaal te benaderen als [toneel](http://nl.wikipedia.org/wiki/Passiespel "Passiespelen"), als spectakel, als [film](http://nl.wikipedia.org/wiki/The_Passion_of_the_Christ "The passion of the Christ"), als [musical](http://nl.wikipedia.org/wiki/Jesus_Christ_Superstar_(musical) "Jezus Christ Superstar"), of indien het dan echt sober moet: door drie lectoren voorgelezen tijdens de heilige Mis van Palmzondag of Goede Vrijdag.

Een goeie tekst vinden die het drama van het lijdensverhaal ten volle brengt en die niet teveel last heeft van fantasie, is niet zo gemakkelijk, daarom heb ik op basis van een [synopsis](http://noemewv.nl/Bijbel/Lijdensynopsis.htm "Lijdensverhalen van de vier evangelisten naast elkaar (Synopsis)") van de evangelies, een selectie gemaakt van de dialogen, zodat het ganse lijdensverhaal, in al zijn details en op een bijbelgetrouwe manier als toneelscript gepresenteerd wordt. Hoewel het resultaat tekstueel 100% bijbelvast is, verrast het hoe geladen het drama zich voltrekt.

[![](images/synopsis-van-het-lijdensverhaal-in-toneelvorm.pdf-209x300.png)](/portfolio/lijdensverhaal/) Synopsis van het lijdensverhaald omgezet tot een toneel

 

> [Downloaden als PDF om zelf als boekje af te drukken](/portfolio/lijdensverhaal/).
> 
> Laten afdrukken en levering per post:
> 
> 
