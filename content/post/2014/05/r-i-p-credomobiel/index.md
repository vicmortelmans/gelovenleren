---
title: "R.I.P. Credomobiel"
date: "2014-05-17"
categories: 
  - "blog"
tags: 
  - "publicaties"
---

Als spin-off van mijn blogje onderhield ik geruime tijd de website en afgeleide app "Credomobiel". Bezoekersstatistieken en app installs vallen echter danig tegen. Dat het de moeite niet loont, daar ben ik niet bang van, want elke bezoeker die een katholieke mobiele hulpbron ontsloten vindt, is winst. Ik vermoed echter dat het verzamelen van links zonder eigen 'content' aan te bieden, geen goed concept is om van te vertrekken, niet voor een website, en al zeker niet voor een app, omdat je zo niet door de zoekmachines erkend wordt.

Daarom heb ik nu alle verwijzingen overgedragen naar deze webstek, waar ze direct toegankelijk zijn in het linkse menu.

- [Katholieke apps voor Android en iOS](/page/apps-voor-android-en-ios/)
- [Katholieke e-boeken](/page/e-boeken/)
- [Katholieke luisterboeken](/page/luisterboeken/)
- [Katholieke mobiele websites](/page/mobiele-websites/)
- [Liturgische kalenders](/page/liturgische-kalenders/)

Hopelijk zal deze strategie (en de verborgen SEO-talenten van Wordpress) de informatie nu ook toegankelijker maken.

Wat verdwijnt zijn de collectie filmpjes en gebeden. Op dat eerste zit eigenlijk niemand te wachten, denk ik. Een mooie en praktische app met katholieke gebeden, daar zou eigenlijk nog wel een werk van moeten worden gemaakt...
