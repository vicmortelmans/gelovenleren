---
title: "Troetelbeertjes of The A-Team?"
date: "2019-07-21"
categories: 
  - "blog"
coverImage: "Naamloze-tekening-1.png"
---

Dit weekend weer kennis gemaakt met de veelzijdigheid van de Kerk in Vlaanderen. Gisteren gingen we in Brugge naar de mis, in een witgekalkt, geheroriënteerd kerkgebouw, om samen met autochtone grijsaards braaf zittend op onze stoel te luisteren naar zoetsappig hertaalde misgebeden uit de "Vlaamse canon". Het deed me denken aan een aflevering van de _Troetelbeertjes_. 

Vanmorgen terug thuis in de [eigen parochie](https://www.pscp.tv/jezus_hart/1ZkKzrAVgONKv), waar door jong en oud uit Oost en West wordt rechtgestaan en geknield, aanbeden en meegebeden met onze Poolse en Indische priesters in hun gebrekkig Nederlands, maar wel volgens het missaal. Ongepoetst maar eerlijk. Als het me aan een jeugdserie zou moeten doen denken, was _The A-Team_ geweest :)

_I love it when a plan comes together!_

En dan is er natuurlijk nog de buitengewone ritus. Die is enkel te vergelijken met het origineel...

{{< vimeo 283322245 >}}
