---
title: "Antwerpen leest de hele Handelingen"
date: "2019-11-23"
categories: 
  - "blog"
tags:
  #- "theologie"
  #- "vrijheid"
  #- "politiek"
  #- "liturgie"
  #- "traditie"
  #- "biecht"
  #- "ethiek"
  #- "aanbidding"
  #- "sacramenten"
  #- "paus"
  #- "vlaanderen"
  #- "opvoeding"
  #- "verbeelding"
  #- "gebed"
  #- "boeken"
  #- "films"
  - "bijbel"
  #- "woke"
  - "antwerpen"
  #- "publicaties"
  #- "kerstmis"
  #- "pasen"
  #- "kerkleer"
  #- "onderwijs"
  #- "islam"
  #- "leven"
  #- "synode"
coverImage: "romeinse-heirbaan-project-Hnd.jpg"
---

Bisdom Antwerpen lanceert een ambitieus project. Van Advent, 1 december 2019, tot Pinksteren 2020, wordt iedereen uitgenodigd een volledige lezing uit te voeren van het bijbelboek _Handelingen van de Apostelen_. Dat kan alleen, of in een leesgroep.

Met dit materiaal laat het bisdom je aan de slag gaan:

- Inleiding tot het leesproject [Handelingen van de Apostelen](https://www.kerknet.be/ccv-antwerpen/artikel/handelingen-van-de-apostelen) en overzichtspagina van het [Pastoraal thema 'Handelingen van de Apostelen' 2019-2022](https://www.kerknet.be/thema/handelingen-van-de-apostelen)
- CCV organiseert lezingen rond het boek in de reeks Geloofsschool 2019-2020
- Halewijn verspreidt een [gratis werkuitgave van het boek Handelingen](https://www.halewijn.info/catalogus/handelingen_van_de_apostelen)
- Mgr. Johan Bonny geeft een aantal [webinars die je live kan volgen of bekijken op Youtube](https://www.kerknet.be/bisdom-antwerpen/artikel/webinar-met-de-bisschop-over-handelingen-van-de-apostelen)
- Je kan het boek [beluisteren via Soundcloud of downloaden als podcast](https://www.kerknet.be/bisdom-antwerpen/artikel/podcast-handelingen-van-de-apostelen)
- In meerdere parochies of pastorale eenheden zijn er al leesgroepen opgestart, check de lokale websites of de [zoekmachine van Kerknet](https://www.kerknet.be/zoeken/artikels?text=handelingen)!

Ik doe er zelf nog een schepje bovenop:

- Een alternatief om het boek te beluisteren is de [hoofdstuk Handeligen uit de Luisterbijbel, te downloaden als luisterboek voor op je gsm](/portfolio/handelingen/), tot stand gekomen bij de publicatie van de Nieuwe Bijbelvertaling, toen willekeurige passanten een stuk van de bijbel konden voorlezen
- Uit de Petrus-Canisius-bijbelvertaling, de eerste Nederlandse katholieke vertaling uit de grondteksten, heb ik de twee boeken van Lucas, Evangelie en Handelingen, [verzameld in een Word-document](images/canisius-lucas-handelingen.docx), waarmee je op alle manieren aan de slag kan
- Paus Franciscus hield in zijn wekelijkse audientie eerder dit jaar een [catechesereeks over de Handelingen, te lezen op RKDocumenten](https://www.rkdocumenten.nl/rkdocs/index.php?mi=650&dos=484)
- Kerkvader Johannes Chrysostomos hield een reeks homilieen over de Handelingen, die je [in het Engels kan lezen](http://www.newadvent.org/fathers/210101.htm)

Laat ons hopen dat de gezamenlijke lectuur de vorm zal aannemen van een collectief gebed, smekend om de genade dat de Kerk in ons land een stevig fundament mag vinden in een geloof dat even onwankelbaar is als dat van de eerste christenen! Zij hadden niet de weelde die wij kennen, te kunnen terugvallen op twee millennia theologie en spiritualiteit en op de schoonheid en klaarheid van de kerkelijke leer en de dogma's, een door de heilige Geest ge√Ønspireerde traditie waarvan sint Lucas als een van de eersten de basis heeft gelegd door de gebeurtenissen uit het leven van Christus en van de apostelen te boek te stellen.

Parallel met de lectuur van Handelingen, zal gedurende het komende kerkelijke jaar op dit blog een nieuw gastauteur verschijnen. _Het gouden boek, volledig handboek der volmaakte Godsvrucht tot de Allerheiligste Maagd_, van de hand van de heilige Louis-Marie Grignion de Montfort (1673-1716), Frans priester en ordestichter der Montfortanen, zal dagelijks te lezen zijn op Geloven Leren, waarover in een later bericht meer.
