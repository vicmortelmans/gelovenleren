---
title: "Geen hand voor mijn ogen zag ik in de kerk"
date: "2017-11-11"
categories: 
  - "blog"
tags: 
  - "kerkfabriek"
  - "media"
coverImage: "PressReader.com-Connecting-People-Through-News.png"
---

Ik was iets te vroeg voor de vergadering van de kerkraad en ik dacht bij mezelf: zouden ze misschien in de kerk zijn, want ik had gezien dat de poort op een kier stond, terwijl er geen diensten gepland waren. Tot mijn verbazing kon ik in de kerk geen hand voor mijn ogen zien van de mist. Heel de kerk was duister en ze hing vol wierook en op het altaar kon ik in een lichtschijnsel een monstrans ontwaren met het heilig Sacrament.

![](images/kier.bmp) De poort stond op een kier

Je zou kunnen denken dat dit de aanhef is van een verslag van een wonderbare verschijning, maar het toeval wilde dat ik binnenviel tijdens een filmopname. Onze priester, pater Marcin, kwam te voorschijn uit de mist en terwijl ik me aan het bedenken was of dit excessief verbruik van wierook onze boekhouding niet het gedrang zou brengen, deed hij me een en ander uit de doeken.

![](images/jezusstraat-300x162.png) Jezusstraat

Het resultaat is een schitterende kortfilm waarvan we deze avond familiaal genoten hebben als voorfilm tot "To kill a mockingbird", die al enige tijd op het programma stond. "[Come and see](https://www.pressreader.com/netherlands/katholiek-nieuwsblad/20170929/281573765890624)" is de titel van de film, waarin een jongentje met een brandend kaarsje op queeste gaat door de stad Antwerpen om uiteindelijk zijn doel te vinden in de Heilig-Hartkerk bij Jezus. Wie een beetje vertrouwd is met de stad, zal verwonderd zijn over de talrijke herkenbare scenes waarin Christus op een of andere manier aanwezig is. 

![](images/altaar-300x167.png) Heilig Sacrament

De film "Come and See" van [Selna de Maeyer](https://www.instagram.com/sdmaeyer/) is te verkrijgen bij uitgeverij [Betsaida](https://www.betsaida.org/?p=dvd&id=320&t=Come+and+See), of (op bestelling) in liturgisch centrum De Drie Leliën. De trailer vind je op [Youtube](https://www.youtube.com/watch?v=eRQc9seL6Cc).

[https://www.betsaida.org/?p=dvd&id=320&t=Come+and+See](https://www.betsaida.org/?p=dvd&id=320&t=Come+and+See)
