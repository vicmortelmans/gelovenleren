---
title: "Heb je deze week al mariaal geantifoond?"
date: "2018-04-17"
categories: 
  - "blog"
tags:
  #- "theologie"
  #- "vrijheid"
  #- "politiek"
  #- "liturgie"
  - "traditie"
  #- "biecht"
  #- "ethiek"
  #- "aanbidding"
  #- "sacramenten"
  #- "paus"
  #- "vlaanderen"
  #- "opvoeding"
  #- "verbeelding"
  - "gebed"
  #- "boeken"
  #- "films"
  #- "bijbel"
  #- "woke"
  #- "antwerpen"
  - "publicaties"
  #- "kerstmis"
  #- "pasen"
  #- "kerkleer"
  #- "onderwijs"
  #- "islam"
  #- "leven"
  #- "synode"
coverImage: "lof.pdf.png"
---

Een "mariale antifoon", is dat geen welluidende maar tegelijk intrigerende term? In onze kerk worden ze nog maar zelden gezongen, de Maria-antifonen, maar blijkbaar was het vroeger traditie om ze na elke mis te zingen. Het doet me meer dan een doordeweeks lied uit de _Zingt Jubilate_, dus ik wijd er dan maar een artikeltje aan.

Er zijn er in totaal vijf. Ze maken deel uit van de dagsluiting in het getijdengebed en daarom is de keuze van de antifoon ook gebonden aan de kalender, als volgt:

- In de Advent tot aan Maria Lichtmis, 2 februari, is dat het **Alma Redemptoris Mater**, Lieve Moeder van de Verlosser. [Luister ernaar.](https://www.youtube.com/watch?v=iq5CKlOyeMk)
- Van Maria Lichtmis tot in de Goede Week het **Ave Regina Caelorum**, Wees gegroet, Koningin van de hemel. [Luister ernaar.](https://www.youtube.com/watch?v=OAi6T7tQruE)
- Van Paaszaterdag tot aan Drievuldigheidszondag, de zondag na Pinksteren, **Regina Caeli, laetare, alleluja**, Koningin van de hemel, verheug u, alleluja. [Luister ernaar.](https://www.youtube.com/watch?v=6-EJiI_yAas)
- Tenslotte tot aan de Advent het **Salve Regina**, Wees gegroet, Koningin. [Luister ernaar.](https://www.youtube.com/watch?v=CAmydVsNMqM)
- **Sub tuum praesidium** is de vijfde (maar oudste) Maria-antifoon en kan naar keuze gezongen worden, buiten de Paastijd. [Luister ernaar](https://www.youtube.com/watch?v=hu2Zc-9Isk4).

Als je de liederen nog niet uit het hoofd zou kennen, kan je zorgen dat je ze altijd bij de Â hand hebt. Op papier kan je ze zelf afdrukken in een mooi boekje of online bestellen via deze pagina:

\[contentcards url="http://gelovenleren.net/portfolio/gregoriaanse-liederen/"\]

Of je kan ook de Android-app met Katholieke Gebeden installeren, daar vind je ze onder de hoofding "Gregoriaanse liederen":

\[contentcards url="http://gelovenleren.net/portfolio/katholieke-gebeden/"\]

Om precies te weten welk lied er bij het huidige jaargetijde hoort, kan je ook te rade gaan bij het online Getijdengebed, waar je het helemaal onderaan bij de dagsluiting zal terugvinden:

[https://www.tiltenberg.org/getijdengebed/index.html](https://www.tiltenberg.org/getijdengebed/index.html)

Meer informatie over de rol van de antifonen in het getijdengebed vind je op deze pagina:

https://www.katholiek.nl/encyclopedia/gregoriaans-zingen-tijdens-de-getijdengebeden/
