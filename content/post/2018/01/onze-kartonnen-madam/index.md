---
title: "Onze kartonnen madam"
date: "2018-01-07"
categories: 
  - "blog"
tags:
  #- "theologie"
  #- "vrijheid"
  #- "politiek"
  #- "liturgie"
  #- "traditie"
  #- "biecht"
  #- "ethiek"
  #- "aanbidding"
  #- "sacramenten"
  #- "paus"
  #- "vlaanderen"
  #- "opvoeding"
  #- "verbeelding"
  #- "gebed"
  #- "boeken"
  #- "films"
  - "bijbel"
  #- "woke"
  #- "antwerpen"
  - "publicaties"
  #- "kerstmis"
  #- "pasen"
  #- "kerkleer"
  #- "onderwijs"
  #- "islam"
  #- "leven"
  #- "synode"
coverImage: "googlehome-ed.jpg.png"
---

Voor Kerstmis lag er voor mij een [Google Voice Kit](https://aiyprojects.withgoogle.com/voice) onder de kerstboom. Dat is een Google Assistant (ook bekend als Google Home), maar dan in een zelfbouwpakket. Die kan je al krijgen voor nog geen dertig euro. Je moet zelf nog wel zorgen voor een [Raspberry Pi](https://www.sossolutions.nl/raspberry-pi-3b), maar die had ik al.

Als alles is aangesloten (en na fine-tuning van enkele scriptjes), heb je je eigen persoonlijke assistent met wie je al een aardig gesprek kan aangaan. De kinderen laten haar het liefst geluiden nabootsen van muziekinstrumten of dieren, en ze kan zelfs liedjes zingen, maar voor deze blog ga ik haar ondervragen over het katholieke geloof. In het filmpje hieronder hoor je hoe de _Google Assistant_ allerhande weetjes opdiept van het internet. Wie is onze paus? Wie was de vorige paus? Welke boeken schreef hij? Is het leven eeuwig? Wanneer valt het feest van het doopsel van Jezus? Hoe hoog is de kathedraal van Antwerpen? Ze weet het allemaal! In het Engels weliswaar.

De assistant probeert zo natuurlijk mogelijk te dialogeren. Soms heeft ze er nog een beetje moeite mee de juiste context op te halen uit vorige vragen of antwoorden uit de dialoog, maar dat is haar snel vergeven.

{{< youtube jyJ1SbaxzbM >}}

Voor een diepgaand gesprek kan je bij de kartonnen madam (nog) niet terecht, maar voor gespecialiseerde toepassingen geeft de Google Assistant je toegang tot zogenaamde _actions_. Dat is zo'n beetje als een app op je mobiel, maar in plaats van ze te installeren, vraag je ernaar: "Can I talk to learning to believe?". Als er een _action_ is met die naam, neemt die de dialoog over. Die _actions_ worden niet aangeboden door Google. [Iedereen kan een eigen _action_ maken](https://developers.google.com/actions/) en die beschikbaar stellen op het Google Home-platform.

_"Learning to believe"_ is een _action_ [die ik zelf aan het uitbouwen ben](/blog/will-google-home-read-the-bible-for-me/). Je kan vragen een stukje uit de Bijbel voor te lezen en ze kent zelfs de liturgische kalender, dus je kan bijvoorbeeld ook vragen het evangelie voor volgende zondag voor te lezen. Mijn _action_ is nog niet gepubliceerd en je kan ze nog niet horen in het filmpje, maar volg de blog voor meer updates!

Als je zelf mijn _action "learning to believe"_ al eens wil uittesten, kan dat via deze webpagina:

[https://vicmortelmans.github.io/Api-AI-Personal-Assistant-Demo/](https://vicmortelmans.github.io/Api-AI-Personal-Assistant-Demo/)
