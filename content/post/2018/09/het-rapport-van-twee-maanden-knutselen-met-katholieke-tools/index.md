---
title: "Het rapport van twee maanden knutselen met katholieke tools"
date: "2018-09-02"
categories: 
  - "blog"
tags: 
  - "kunst"
  - "liturgie"
  - "projecten"
  - "publicaties"
coverImage: "5-Kom-en-Zie-Come-and-See-Ambient-Mass-YouTube.png"
---

De voorbije zomermaanden mogen productief genoemd worden. Omdat het je tijdens je vakantie misschien ontgaan is, hierbij een overzicht van het nieuwe materiaal dat verscheen op deze blog en afgeleide publicaties:  

## Een kortfilm "Ambient Mass"

Time-lapse beelden uit onze kerk, voorzien van een soundtrack met geluidsfragmenten uit onze internationale eucharistievieringen.  

https://www.youtube.com/watch?v=tQoZW0HBuPs

## Een nieuwe app "Alledaags Geloven"

Afgeleid van de gelijknamige website. Heb je behoefte aan een kort ogenblik gebed of bezinning, open de app en met één klik krijg je toepasselijke inhoud voorgeschoteld.  

\[appbox googleplay net.gelovenleren.alledaags\]

## 5 Nieuwe kaarten op "Alledaags Geloven"

Op [Alledaags Geloven](http://alledaags.gelovenleren.net/) vind je nu ook de "Avondwoordjes" van Don Bosco, de "Ingesproken Lezingen" van Bijbelhuis Zevenkerken, de "Preken" van preken.be, de "Psalmen" van psalmen@youtube en de houtsnedes van holyhome.nl.  

## Website "Missale" uitgebreid

De liturgische kalender van de webiste [Missale](http://www.missale.net/nl) is aangevuld tot 2024 (ook voor je [agenda](/page/liturgische-kalenders/)!) en er is een nieuwe knop "Lectionarium" waarmee je de lezingen van de mis ophaalt, ook voor de tridentijnse misaal. Er wordt nu nog naarstig gewerkt om spoedig ook de weekdagen uit de "sterke tijden" van Advent en Vasten online te zetten.  

## Website en app met Katholieke gebeden uitgebreid

Het volledige Kyriale is nu opgenomen op de [website met katholieke gebeden](https://gebeden.gelovenleren.net/#) en alle liederen zijn voorzien van een geluidsbestand, zowel op de website als in de Android app.  

\[appbox googleplay net.gelovenleren.gebeden\]

## Bijbelverwijzingen op Prentencatechismus werken weer

De website [Prentencatechismus](http://prentencatechismus.org/) verbindt de oude met de nieuwe catechismus. Nadat men de stekker uit bijbel.net had getrokken, werkten de links naar de bijbelpassages niet meer. Dat is nu rechtgezet met nieuwe links, ditmaal naar de Petrus-Canisiusvertaling.
