---
title: "Alledaags Geloven na groot onderhoud"
date: "2020-05-26"
categories: 
  - "blog"
coverImage: "google-play-functieafbeelding-1024-512.png"
---

Voor wie de site nog niet kent: [Alledaags Geloven](https://alledaags.gelovenleren.net/) is een website die je kan helpen als je elke dag tijd wil maken voor spiritualiteit, maar zelf nog niet genoeg houvast hebt om je eigen geestelijke voortgang uit te stippelen. Eigen inhoud levert de site niet, wel een overzicht van meer dan 50 online bronnen van gebed en bezinning, dat dagelijks vernieuwd wordt. Om het kiezen nog gemakkelijker te maken, kan de site voor jou een willekeurig item uit het aanbod selecteren, als je op het ikoontje met de duif klikt: de Heilige Geest zal je dan helpen! Via de [gelijknamige Android-app](https://play.google.com/store/apps/details?id=net.gelovenleren.alledaags) worden je dezelfde bronnen aangeboden: een heel efficiënte manier om elke dag aan je geloof te werken!

De site heeft tijdens de lock-down een 'groot onderhoud' gekregen. Enkele kaarten die niet meer werkten zijn hersteld en er zijn er ook weer bijgekomen!  Dit is nieuw of opnieuw beschikbaar:

- Radiouitzendingen van de Nederlandse Dominicanen
- De Schatkamer van de kathedraal van Antwerpen
- Dagelijkse Verbinding over het boek Handelingen door mgr. Bonny
- Livestream 24/7 vauit Lourdes
- Voorgelezen psalmen van de abdij van Zevenkerken
- Tijd met Jezus
- Spreken met God
- Dagelijks evangelie via Evangelizo
- Innerlijk Leven van Willem Grossouw
- Bezinningen van Hans Smits

Een andere app uit dezelfde stal is die met [Katholieke Gebeden](https://play.google.com/store/apps/details?id=net.gelovenleren.gebeden). Ook die is helemaal vernieuwd. Ze ziet er nog hetzelfde uit, maar werkt nu veel sneller. 

[![](images/Alledaags_Geloven-700x5799.png)](https://alledaags.gelovenleren.net/)

Het hele aanbod van Alledaags Geloven
