---
title: "Hoe meer u Maria voor ogen houdt in uw gebeden, overwegingen, werken en wederwaardigheden, des te volkomener zult u Jezus Christus ontmoeten"
date: "2020-06-04"
categories: 
  - "gouden-boek"
---

Wees er dus van overtuigd: hoe meer u Maria voor ogen houdt in uw gebeden, overwegingen, werken en wederwaardigheden – zij het niet altijd op duidelijke en voelbare, dan toch op algemene en onmerkbare manier – des te volkomener zult u Jezus Christus ontmoeten. Hij is immers altijd met Maria: groot, machtig en ondoorgrondelijk werkzaam, meer nog dan in de hemel of in enig ander schepsel van het heelal. Het is volstrekt onwaar, dat de ‘goddelijke’ Maria, geheel in. God verzonken, een belemmering zou vormen voor de volmaakten om te komen tot de goddelijke vereniging. Inderdaad, er is nog nooit iemand geweest en nimmer ook zal er iemand zijn, die ons zo krachtdadig helpt bij dit belangrijk werk. Vooreerst verschaft zij ons de genaden, die daarvoor nodig zijn. Volgens het woord van een heilige wordt niemand met de gedachte aan God vervuld dan door haar: Nemo cogitatione Dei repletur nisi per te. Vervolgens is het Maria, die ons voor de begoochelingen en bedriegerijen van de boze geest vrijwaart.

[Over de Volmaakte Godsvrucht](/blog/een-jaar-lang-volmaakte-godsvrucht/) – [Abonneren per email (dagelijks van 2/12/2019 tot 28/11/2020)](http://eepurl.com/9RKvX)
