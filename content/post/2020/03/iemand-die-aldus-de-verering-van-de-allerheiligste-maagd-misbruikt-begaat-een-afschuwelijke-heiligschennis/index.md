---
title: "Iemand die aldus de verering van de allerheiligste Maagd misbruikt begaat een afschuwelijke heiligschennis"
date: "2020-03-23"
categories: 
  - "gouden-boek"
coverImage: "unnamed-file-100.jpeg"
---

Ik beweer, dat iemand, die aldus de verering van de allerheiligste Maagd misbruikt, de heiligste en degelijkste na die tot onze Heer in het heilig Sacrament, een afschuwelijke heiligschennis begaat, en wel de grootste en minst vergeeflijke na die van de onwaardige Communie. Ik geef toe: om waarlijk toegewijd te zijn aan de heilige Maagd is het niet absoluut noodzakelijk, dat men zo heilig is, dat men alle zonden vermijdt, hoe wenselijk dat ook zou zijn. Maar wat men toch op zijn minst mag eisen (let goed op mijn woorden), dat is:

ten eerste: het oprechte voornemen om minstens iedere doodzonde te vermijden, die zowel de Zoon als de moeder beledigt;

ten tweede: dat men zich inspant om niet meer te zondigen;

ten derde: het lidmaatschap van een of andere broederschap, het bidden van de rozenkrans of een ander gebed, vasten op zaterdag, enzovoort.

[Over de Volmaakte Godsvrucht](/blog/een-jaar-lang-volmaakte-godsvrucht/) â€“ [Abonneren per email (dagelijks van 2/12/2019 tot 28/11/2020)](http://eepurl.com/9RKvX)
