---
title: "Publicatie van een gratis e-boek"
date: "2013-09-15"
categories: 
  - "blog"
tags:
  #- "theologie"
  #- "vrijheid"
  #- "politiek"
  #- "liturgie"
  #- "traditie"
  #- "biecht"
  #- "ethiek"
  #- "aanbidding"
  #- "sacramenten"
  #- "paus"
  #- "vlaanderen"
  #- "opvoeding"
  #- "verbeelding"
  #- "gebed"
  #- "boeken"
  #- "films"
  #- "bijbel"
  #- "woke"
  #- "antwerpen"
  - "publicaties"
  #- "kerstmis"
  #- "pasen"
  #- "kerkleer"
  #- "onderwijs"
  #- "islam"
  #- "leven"
  #- "synode"
---

> Alvorens tot het onderwerp van dit artikel over te gaan, een korte nieuwsflits over een nieuw item in [Credomobiel](/page/mobiele-websites/). De gebruikers van mobiel en tablet kunnen sinds kort ook volwaardig gebruik maken van de webstek [RKDocumenten.nl](http://www.rkdocumenten.nl/rkdocs/). De inhoud blijft hetzelfde, nu ook op het kleine scherm!

Over nu tot het publiceren van een e-boek. Deze markt stijgt gestaag en tegen 2017 zou het aandeel van e-boeken in de verkoop het klassieke gedrukte boek moeten evenaren. Dat geldt voor het commerciële werk. Wie boeken gratis wil verspreiden is natuurlijk het meest gebaat met dit nieuwe platform. En voor de gebruiker zijn de troeven legio, zeker als je denkt aan boeken waaruit je dagelijks een klein stukje wil lezen, zoals de dagelijkse meditaties van Grossouw in "Innerlijk Leven".

De grootste hinderpaal blijft van technische aard. Een gewoon boek koop je in de winkel, je slaat het open en je leest… klaar is kees. Een e-boek krijg je binnen als een ePUB-bestand, waarvoor je een speciale reader moet installeren. Dan moet je je ePUB-bestand nog op je mobiel krijgen en in die reader opladen… Niet zo eenvoudig allemaal. Amazon, die veruit de grootste e-boekaanbieder is, had dat probleem door en verkocht zijn [Kindle](https://kindle.amazon.com/) aan dumpingprijzen lang voor iedereen met een smartphone op zak liep. Apple heeft ook al geruime tijd een eigen platform voor de iPhone en iPad-gebruikers en nu komt ook stilaan Google op de proppen. Erg 'open' is de markt nog niet, want elke winkel heeft zijn eigen tools, maar voor de gebruiker wordt het wel een pak toegankelijker.

Daarom heb ik een overzicht gemaakt van de verschillende manieren waarop een (gratis) e-boek aan de man kan worden gebracht.

Toch nog even de belangrijkste functionele vereisten op een rij om van een volwaardig e-boek te kunnen spreken, en waarin het verschilt van een tekst op een website:

- het boek is van jou, en je kan het bijhouden zolang je wil
- het boek 'onthoudt' waar je was met lezen, en als je het openslaat begin je meteen met lezen waar je laatst gestopt was
- het boek is altijd beschikbaar, ook als je geen netwerkverbinding hebt
- het boek heeft een bladspiegel om het leescomfort te bevorderen
- het boek laat toe aantekeningen en bladwijzers op te slaan

## Publicatie op een eigen webstek

Publiceer de ePUB op een website, die gebruikers kunnen downloaden en lezen in hun favoriete e-reader app. Dat is wat [Credomobiel](/page/e-boeken/) nu aanbiedt.

<table style="text-align:center;" border="1" cellspacing="0" cellpadding="3"><tbody><tr><td></td><td>pro</td><td>con</td></tr><tr><td>uitgever</td><td>platform-onafhankelijk; geen distributiekosten</td><td></td></tr><tr><td>gebruiker</td><td>gebruikers die al een e-reader app hebben, hoeven geen extra apps te installeren</td><td>gebruikers moeten overweg kunnen met downloads en met configuratie van een&nbsp;<a href="https://play.google.com/store/apps/details?id=com.google.android.apps.books">e-reader app</a></td></tr></tbody></table>

## Publicatie op LuLu

Hoewel [LuLu](http://www.lulu.com/shop) toonaangevend is als uitgever van boeken in eigen beheer, biedt hun platform voor (gratis) e-boeken weinig meerwaarde, want de gebruiker krijgt het ePUB bestand zonder verdere hulpmiddelen om het te gebruiken. De voor- en nadelen zijn dezelfde als bij publicatie op een eigen webstek.

## Converteren naar Android app met AppOpus

Om het gebruiksgemak te verhogen kan een e-boek uitgebracht worden als een mobiele app. Gebruikers van mobiele toestellen zijn daarmee vertrouwd en hebben geen extra tools nodig om het boek te lezen. AppOpus laat toe om met een minimale technische kennis een HTML-document om te zetten in een (soort van) e-boek-app.

<table style="text-align:center;" border="1" cellspacing="0" cellpadding="3"><tbody><tr><td></td><td>pro</td><td>con</td></tr><tr><td>uitgever</td><td></td><td><a href="http://stackoverflow.com/questions/14070239/what-are-the-fees-to-develop-on-ios-android-and-wp">distributie</a>&nbsp;van apps op Android Play kost eenmalig $25; ondersteunt enkel Android</td></tr><tr><td>gebruiker</td><td>zonder extra tools te downloaden vanuit&nbsp;<a href="https://play.google.com/store/apps">Google Play</a></td><td>geen volwaardige e-reader-omgeving (bv. geen bladspiegel, onthoudt niet waar je was in het hoofdstuk)</td></tr></tbody></table>

## Converteren naar een mobiele app met PhoneGap

De beperkingen van AppOpus kunnen overwonnen worden door de app zelf te bouwen als een HTML5-website, die met [PhoneGap](http://phonegap.com/) kan uitgerold worden als app op alle mobiele platformen.

<table style="text-align:center;" border="1" cellspacing="0" cellpadding="3"><tbody><tr><td></td><td>pro</td><td>con</td></tr><tr><td>uitgever</td><td>platform-onafhankelijk (maar niet heus, zie con)</td><td>er is geen gebruiksklaar platform voor aanmaak van HTLM5 e-boeken; <a href="http://stackoverflow.com/questions/14070239/what-are-the-fees-to-develop-on-ios-android-and-wp">distributie</a>&nbsp;van apps op Android Play kost eenmalig $25, da's te doen, maar iTunes rekent $99 per jaar, en da's er toch een beetje over. De Windows Store rekent $49, dat telt ook rap op.</td></tr><tr><td>gebruiker</td><td>zonder extra tools te downloaden vanuit&nbsp;<a href="https://play.google.com/store/apps">Google Play</a></td><td></td></tr></tbody></table>

## Publicatie op iBookstore

Gebruik maken van de beschikbare platformen is dan vaak nog de beste keuze, maar die platformen zijn commercieel, dus het hangt af van het business plan van de verdeler of je met je gratis boek ook gratis aan de bak komt. Bij de [iBookstore](https://itunesconnect.apple.com/WebObjects/iTunesConnect.woa/wo/2.0.0.7.3.0.9.3.1.11.1.0.21) van Apple is dat niet het geval, daar gelden dezelfde vergoedingen als voor publicatie van apps, die voor distributie van een gratis boek met beperkte markt niet te verantwoorden zijn, tenzij je een heleboel publicaties kan bundelen.

## Publicatie op Amazon

[Amazon](http://www.amazon.com/gp/feature.html?ie=UTF8&docId=1000234621) is gelukkig een pak toegankelijker: daar geldt enkel de beperking dat je niet gratis kan verspreiden, maar een minimumprijs van $0.99 moet aanrekenen (plus 65% voor Amazon).

<table style="text-align:center;" border="1" cellspacing="0" cellpadding="3"><tbody><tr><td></td><td>pro</td><td>con</td></tr><tr><td>uitgever</td><td>platform-onafhankelijk zonder registratiekost per platform</td><td></td></tr><tr><td>gebruiker</td><td>downloaden en lezen op al je toestellen</td><td>gebruikers moeten een&nbsp;<a href="http://www.amazon.com/ref=gno_logo">Amazon</a>-account hebben en de&nbsp;<a href="http://www.amazon.com/gp/feature.html/ref=dig_arl_box?ie=UTF8&amp;docId=1000493771">Kindle app</a>&nbsp;installeren (of over een Kindle-toestel beschikken); <a href="https://kdp.amazon.com/self-publishing/help?topicId=A301WJ6XCJ8KW0">minimumprijs</a>&nbsp;is $0.99</td></tr></tbody></table>

En kijk, hier staan de e-boeken op Amazon:

<table><tbody><tr><td><div></div>[caption id="attachment_475" align="alignleft" width="180"]<a href="http://www.amazon.com/dp/B00F58L6AU"><img class=" wp-image-475  " title="Innerlijk Leven (Willem Grossouw)" src="images/61ndzt528tl_bo2204203200_pisitbstickerarrowclicktopright3576_aa278_pikin4bottomright5822_aa300_sh20_ou01_1.jpg" alt="Innerlijk Leven (Willem Grossouw)" width="180" height="180"></a> Innerlijk Leven (Willem Grossouw)[/caption]</td><td><div></div>[caption id="attachment_479" align="alignleft" width="180"]<a href="http://www.amazon.com/dp/B00F758136"><img class=" wp-image-479  " src="images/51gmexmkobl_bo2204203200_pisitbstickerarrowclicktopright3576_aa278_pikin4bottomright5822_aa300_sh20_ou01_1.jpg" alt="De Navolging van Christus (Thomas a Kempis)" width="180" height="180"></a> De Navolging van Christus (Thomas a Kempis)[/caption]</td></tr></tbody></table>

De ePUB-bestanden zijn natuurlijk nog steeds gratis te downloaden op [Credomobiel](/page/e-boeken/).

## Publicatie op Google Play

Google is, zoals in vele zaken, nog steeds het meest open platform. Spijtig genoeg zijn ze een recente speler op de e-boekenmarkt en is hun distributienet Books on Google Play nog niet volledig uitgebouwd. Uitgeven vanuit Belgie is tot op heden nog niet mogelijk.

<table style="text-align:center;" border="1" cellspacing="0" cellpadding="3"><tbody><tr><td></td><td>pro</td><td>con</td></tr><tr><td>uitgever</td><td>platform-onafhankelijk zonder registratiekost per platform</td><td>publicatie vanuit België wordt nog niet&nbsp;<a href="https://support.google.com/books/partner/answer/2987594">ondersteund</a></td></tr><tr><td>gebruiker</td><td>downloaden en lezen op al je toestellengebruikers kunnen PDF downloaden</td><td>gebruikers moeten een Google-account hebben en de&nbsp;<a href="https://play.google.com/store/apps/details?id=com.google.android.apps.books">Google Play Books app</a>&nbsp;installeren</td></tr></tbody></table>



[![Google Play Books](images/googleplaybooks1.png?w=150)](https://play.google.com/store/apps/details?id=com.google.android.apps.books) Google Play Books

Ondertussen ben ik trouwens helemaal in de wolken van Googles e-boek-lezer [Google Play Books](https://play.google.com/store/apps/details?id=com.google.android.apps.books). Op Credomobiel staan de links naar de [versies  voor Android en Apple](/page/e-boeken/). Toch merkwaardig hoe ze er bij Google (bijna) steeds in slagen om een tool te distilleren tot het enige dat een gebruiker nodig heeft: functionaliteit. En dat is deze e-boek-lezer weer ten voeten uit. Google laat ook toe eigen e-boeken op te laden, zodat ze vanuit 'the cloud' beschikbaar komen op al je toestellen, een functie die Amazon's Kindle ook al aanbood.

De conclusie: om een e-boek (zo goed als gratis) aan te bieden wedt men best op twee paarden. Voor de ervaren e-boekenlezers is het aanbieden van een ePUB voor download heel interessant, maar dan ben je aangewezen op je eigen promotiekanalen. Distributie via de grote winkels zoals Amazon of Google of iStore (als je de fondsen hebt) is zeker aangewezen om je boek te vermarkten en omdat een significant deel van het publiek nu eenmaal niet de technische ervarning heeft om met een ePUB-bestand om te gaan.
